Zwekabain font ကိုသုံးပြီး ကရင်စာတွေ ရိုက်ဖို့အတွက် Kwekabaw Keyboard အသစ် ထပ်ရေးလိုက်ပါတယ်။ အခု ကီးဘုတ်အသစ်က စကောကရင်စာအတွက် အဓိက ရည်ရွယ်တဲ့ အတွက် စကောကရင်စာမှာ အသုံးများတဲ့ KNU လက်ကွက်နဲ့ အနီးစပ်ဆုံးတူအောင် လုပ်ထားပါတယ်။ ဒေါင်းလုတ်ယူဖို့အတွက် ဘယ်ဘက်ခြမ်းအပေါ်ဒေါင့်နားမှာ ဖောင့်ရော ကီးဘုတ် အသစ်၊ အဟောင်း အားလုံး တင်ထားလိုက်ပါပြီ။ ကီးဘုတ်နဲ့အတူ လက်ကွက်တွေလည်း တခါတည်း ထည့်ထားပေးပါတယ်။

ပိုးကရင်အတွက် လက်ကွက်ပြောင်းပေးဖို့ လိုအပ်တယ်ဆိုရင် စာရေးပြီး ဆက်သွယ်ပါ။ ကျနော်တို့ ညှိနှိုင်းကြတာပေါ့။ ပိုးကရင်စာက ၂ မျိုးဖြစ်နေတဲ့အတွက် သီးခြားကီးဘုတ် လိုမယ်ထင်ပါတယ်။ အဲဒီအတွက် စာ ၂ မျိုးလုံးရဲ့ ဖြစ်သင့်တဲ့ ကီးဘုတ်လက်ကွက် နမူနာပို့ပေးမယ် – အကြံပြုဝိုင်းဝန်းကြမယ်ဆိုရင် အားလုံးကို ခင်မင်စွာ ကြိုဆိုပါတယ်ဗျား။

တခုတော့ ပြောဖို့ရှိပါတယ်။ အခု ဇွဲကပင်ဖောင့်က ယူနီကုဒ်မဟုတ်ပါ။ ယူနီကုဒ်စတန်းဒတ်လည်း မ၀င်ပါ။ အင်တာနက်မှာ မြင်ရဖို့အတွက်ဘဲ ဖြစ်ပါသေးတယ်။

အခု မြန်မာယူနီကုဒ်၊ ပုရပိုက်၊ ၀င်းယူနီအင်းဝ စတဲ့ ဖောင့်တွေကတော့ Unicode 5 Standard အထိ အဆင်ပြေသလောက် ဖြစ်နေပါပြီ။ (ပြဿနာ အနည်းအကျဉ်းတော့ ရှိဦးမှာပေါ့လေ။) Windows 8 မှာ မြန်မာယူနီကုဒ်ကို Support လုပ်ပေးထားပါပြီ။ စာလုံးတော့ အရမ်းသေးနေတယ် ပြောတယ်။ ကျနော်တော့ မတွေ့ရသေးလို့ အေသေအချာ မသိပါ။

အခုနောက်ဆုံး ယူနီကုဒ် Standard 6 စံသတ်မှတ်ချက် ထွက်လာပါပြီ။ အောက်မှာပေးထားတဲ့ ဖိုင် ၂ ခုကို ဒေါင်းလုတ်ပြီး သတ်မှတ်စာလုံးတွေကို လေ့လာနိုင်ပါတယ်။

ယူနီကုဒ် ၆ သတ်မှတ်ချက်ဖိုင် (၁)
ယူနီကုဒ် ၆ သတ်မှတ်ချက်ဖိုင် (၂)

အခု ယူနီကုဒ် ၆ အထိမှာ ကျနော်တို့ ကရင်စာအတွက် အပြည့်အစုံ မပါရှိသေးတာကို တွေ့ရပါတယ်။ ဥပမာ အောက်ထပ်ရေးတဲ့ စာလုံးအချို့ – င အောက်ထပ်ကို ကျနော်တို့အနေနဲ့ ရ နဲ့ ရေးပါတယ်။ အဲဒီအတွက် unicode 105A မှာ နမူနာ ကြည့်ကြည့်ပါ။ ကျနော်တို့ င အောက်ထပ်မှာက ရကောက်လေးဘဲ ပါပါတယ်။ အပေါ်က ဘာမှ မပါပါဘူး။

နောက်တခုက ၀စ္စပေါက်တလုံး- အဲဒါနဲ့ တူတာက 108B မှာတွေ့ရပါတယ်။ ဒါပေမယ့် တကယ်တမ်းမှာဆိုရင်တော့ သီးခြားသတ်မှတ်ဖို့ လိုမယ်ထင်ပါတယ်။

နောက်တခုက (-ႜ) လ အောက်ထပ်- အဲဒါကို 1060 မှာတွေ့ပါတယ်။ မွန်စာမှာ အဲဒါကို လ လို့သတ်မှတ်သလို ကျနော်တို့ ဒုံရင်းနယ် ပိုးကရင်ကလည်း လ လို့ဘဲ သတ်မှတ်ပါတယ်။ သို့သော် စကောကရင်နဲ့ မြစ်ဝကျွန်းပေါ် ပိုးကရင်ကတော့ (-ျ) လို့ ဖတ်ပါတယ်။ အဲဒါလည်း သီးခြားသတ်မှတ်ဖို့လိုသလား ဒါမှမဟုတ် ဘယ်လို လုပ်ရင် ရသလဲဆိုတာ ညှိနှိုင်းကြဖို့ လိုပါမယ်။

ဆိုတော့ကာ ကျနော်တို့အနေနဲ့လည်း ယူနီကုဒ်စံ သတ်မှတ်တဲ့နေရာမှာ ကိုယ့်စာပေအတွက် လိုအပ်တဲ့ စာလုံးတွေ မကျန်ခဲ့ရအောင် ဘယ်လိုလုပ်ဆောင်ကြမလဲ ဆိုတာတွေကို စဉ်းစားကြဖို့ ညှိနှိုင်းလုပ်ဆောင်ကြဖို့ လိုအပ်နေပြီလို့ မြင်တဲ့အတွက် ဒီပို့စ်လေးကို ရေးတင်လိုက်ပါတယ်ဗျား။

စာရေးသူသည် သူ့နှင့် မှတ်မှတ်ရရ သုံးကြိမ်သုံးခါ ဆွေးနွေးပြောဆို ခဲ့ဖူးပါ၏။ အဆင့်အတန်း ခွဲခြားမှု မရှိသော၊ ပကာသန ကင်းရှင်းသော၊ တည်ကြည်၍ အမျိုးသားရေး ကိစ္စများ၌ မှန်ကန်ရိုးသားသော သူ၏ ခေါင်းဆောင်ကောင်း ပီသသည့် အသွင်အပြင် များနှင့် ပြောဆိုမှု များသည် စာရေးသူအတွက် မေ့နိုင်စရာ မရှိသော အရာများအနက် အဖြစ်အပျက် တခု ဖြစ်ပါ၏။

ဖော်ပြပါ မေ့နိုင်စရာ မရှိသော တွေ့ဆုံဆွေးနွေးမှု များအနက် ပထမအကြိမ်သည် သူနှင့် ပဒို ဘသင်စိန်တို့ စာရေးသူ တာဝန်ကျရာ KIC (Karen Information Center) သို့ အလည် လာခြင်းဖြစ်ပြီး၊ ဒုတိယနှင့် တတိယ အကြိမ် များမှာ စာရေးသူကို သူကခေါ်တွေ့သဖြင့် သွားရောက်တွေ့ဆုံ ဆွေးနွေး ခြင်းနှင့် စာရေးသူက သူ့အား တွေ့ဆုံရန် ခွင့်တောင်းသည်ကို ခွင့်ပြုသဖြင့် သွားရောက်တွေ့ဆုံ ဆွေးနွေးခြင်းတို့ ဖြစ်ပါ၏။

သူနှင့် တွေ့ဆုံပြောဆို ဆွေးနွေးမှုများသည် အလွန့်အလွန် ပေါ့ပါးလွတ်လပ် ရှင်းလင်းလွန်းလှသဖြင့် စာဖတ်သူများအနေဖြင့် မည်သို့ ကောက်ချက်ချမည်ကို မခန့်မှန်းနိုင်သော်လည်း မိမိအမျိုးသားအပေါ် ခေါင်းဆောင်ကောင်း ပီသစွာ ကျောသားရင်သား မခွဲခြားသော မိမိတို့ အမျိုးသားများ တိုးတက်မှုနှင့် စည်းလုံးညီညွတ်မှုကို အမှန်တကယ် လိုလားသည့် သူ၏ စိတ်နေသဘောထားများကို စာဖတ်သူများ သိရှိစေလိုသော ဆန္ဒဖြင့် ဤအကြောင်းအရာများကို ရေးသားလိုက်ခြင်း ဖြစ်ပါသည်။

စာရေးသူသည် KIC ၌ အရှေ့ပိုးကရင် ကဏ္ဍတွင် တာဝန်ယူ ရေးသားနေရသော အချိန်ဖြစ်ပါသည်။ သူက စာရေးသူအား အြရှေ့ပိုးကရင် ကဏ္ဍမှာ သတင်းတွေ၊ ဆောင်းပါးတွေ ရေးနေတာ ခင်ဗျားလား။ အခုလို တတ်နိုင်တဲ့ဘက်က လုပ်ကိုင်တာ ကောင်းတယ်ဗျာ။ နောက်တခုက ကျုပ်တို့မှာ အရှေ့ပိုးကရင်လူထုကို စည်းရုံးမှုအပိုင်းနဲ့ ပတ်သက်လို့ နည်းနည်းလေး အားနည်းနေသေးတယ်။ အရှေ့ပိုးကရင်ကဏ္ဍတခု ထည့်ထားနိုင်တာဟာ အင်မတန်ကောင်းတဲ့ လုပ်ဆောင်မှုတခုပါ။ ဆထက်ထမ်းပိုး လုပ်ဆောင်သွားမယ်လို့ မျှော်လင့်ပါတယ်ဋ္ဋ။

ဆက်လက်၍ သူက ပြိုးကရင် စာလုံးဖောင့်ကို ဘယ်ကနေ ဘယ်လိုလုပ်ပြီး ရတာလဲဋ္ဋ ဟု မေးပါသည်။ စာရေးသူက ပြိုးကရင်ဖောင့် မရှိသေးပါဘူး။ ဗမာဖောင့်နဲ့ ရိုက်ပြီး လိုအပ်တဲ့ နေရာတွေမှာ မင်အနက်နဲ့ ဖြည့်ပြီး ရေးတာပါဋ္ဋ။ ဤကား သူနှင့် စာရေးသူတို့ ပထမဦးဆုံး စတင်ဆုံတွေ့ကြခြင်း ဖြစ်ပါ၏။

ပိုးကရင် စာလုံးဖောင့်ကို ကရင်သက္ကရာဇ် ၂၇၃၅ ခု၊ ခရာဇ်နှစ် ၁၉၉၆ ဇန်န၀ါရီလ ၁ ရက်နေ့တွင် လှိုင်းဘဲမြို့နယ်၊ နောင်ဘိုကြီးကျေးရွာ ဇာတိဖြစ်သူ စောသွီးဆို (စ၀်သဲုးဆိုဒ်) မှ ပြုလုပ်ပြီး ဖြစ်သော်လည်း စာရေးသူ လက်ခံရရှိခဲ့ခြင်း မရှိသေးပါ။

ဒုတိယအကြိမ်မှာ စာရေးသူအား ကဗျာတပိုဒ်နှင့် ပက်သက်၍ တွေ့ဆုံဆွေးနွေးခြင်း ဖြစ်၏။ ခြင်ဗျားရဲ့ ကဗျာလေးက မဆိုးပါဘူး။ ဒါပေမယ့် အောက်ဆုံးက စာကြောင်းကို ပြင်ပေးနိုင်မယ်ဆိုရင် ကျနော်တို့ အခုထုတ်မယ့် စာစောင်ထဲမှာ ဖော်ပြပေးမှာပါ။ အဲဒါ ခင်ဗျားရဲ့ သဘောထားကို သိချင်ပါတယ်။ဋ္ဋ စာရေးသူ အလွန်အံ့အားသင့်မိပါသည်။ KNU ၏ အတွင်းရေးမှူး အဖွဲ့ဝင်တဦးလည်းဖြစ်၊ သနူးထူး စာစောင်၏ ထုတ်လုပ်မှု တာဝန်ခံ တဦးလည်း ဖြစ်ပါလျှက် မိမိကဲ့သို့ ဘာမျှမဟုတ်သည့် လူတဦကိုပင် ယခုကဲ့သို့ တလေးတစားဖြင့် ပြောဆိုဆက်ဆံ နေသေးသည်ဆိုပါက အခြားသော အရေးကြီးသည့် ပုဂ္ဂိုလ်များ၊ လုပ်ဖော်ကိုင်ဖက်များနှင့် သူ၏ တာဝန်ဝတ္တရားအပေါ် မည်မျှ အလေးထားမည် ဆိုသည်ကို စာရှုသူတို့ ခန့်မှန်းနိုင်ပေလိမ့်မည်။

အမှန်အတိုင်း ၀န်ခံရလျှင် စာရေးသူအနေဖြင့် သူ့အား KNU ၏ အတွင်းရေးမှူး အဖွဲ့ဝင် တဦးအဖြစ်၊ သနူးထူး စာစောင်၏ ထုတ်လုပ်မှု တာဝန်ခံတဦး အဖြစ်သာ သိရှိလက်ခံထားပြီး စာရေးဆရာ ရေဆန်၊ တော်လှန်သော ရဲဘော်တဦး၊ နန့်ဇိုယာဖန်း ဆိုသည်ကို လုံးဝ သိရှိခြင်း မရှိခဲ့ပါ။

စာရေးသူ အနေဖြင့် ကဗျာကို ပြန်လည် ပြင်ဆင်လိုစိတ် မရှိသဖြင့် ပြင်ဆင်မပေးနိုင်ကြောင်း ပြန်လည်ဖြေကြား ခဲ့သည့်အတွက် သနူးထူး စာစောင်၌ ဖော်ပြခွင့် မရခဲ့ချေ။

သို့သော် ထိုကဗျာကို ဘီဘီစီ ဗမာပိုင်း အစီအစဉ်မှ အသံလွှင့် ရွတ်ဆိုသွား သကဲ့သို့ OKRSO ၏ ၁၀ နှစ်မြောက် အထူးထုတ် စာစောင်၌လည်း ဖော်ပြခွင့် ရရှိခဲ့ပါ၏။ စာရှုသူအချို့ ဖတ်ရှုခံစားနိုင်ရန် ထပ်မံ ဖော်ပြလိုက်ပါသည်။

စံချိန်တင် အပြေးသမားတဦး၏ တိုးလျှိုးသံ

ဟွေးကလုတ် ဒုက္ခသည်စခန်း မီးလောင်ကျွမ်းတဲ့ည
ကယောင်ကတမ်းနဲ့ ဦးတည်ရာမဲ့ ပြေးလွှားကြရင်း
ကျုပ်သားမေးတဲ့ စကားတခွန်း
အြပါး ငါတို့ ဘယ်ကို သွားကြမလို့လဲဋ္ဋ တဲ့။

မေးခွန်းက ရိုးရိုးလေး ကျုပ်မတွေးဘဲ မနေနိုင်ဘူး
ကျုပ် ရွာမှာနေတုန်းက လူငယ်ဘ၀ ပျော်စရာကောင်းတဲ့အချိန်
ညဘက် လရောင်ထိန်ထိန်လင်း စောင်းကောက်တီးရင်း သီချင်းတွဲဆို
သင်တိုင်းပျိုလေးနဲ့ ပြုံးပျော်နေတုန်း
ဝုန်းကနဲ ပေါက်ကွဲသံ မီးခိုးလုံးတွေ လျှံတက်
ကမ္ဘာပျက်သလိုအော်ဟစ် စောင်းကောက်ပစ်ပြီး
ကျုပ် ပြေးခဲ့ရတယ်။

ကျုပ်ရဲ့ အမိုးနဲ့အပါး သူတို့လည်း ပြေးလွှားခဲ့ကြတယ်တဲ့။
လက်ပတ်ဖြူနဲ့ လက်ပတ်နီ ဘာမထီတဲ့စစ်ပွဲ
လူထုတွေသာ မြေဇာပင်ဖြစ် သူတို့ခေတ်က အဖြစ်အပျက်
သွေးစက်တွေနဲ့ ချင်းချင်းနီ အတိတ်ဆီက ပန်းချီကား။

ကျုပ်အဖိုးနဲ့ ကျုပ်အဖွား ဆိုးရွားတဲ့ ဂျပန်ခေတ်တုန်းက
အမြန်ဆုံးအပြေးသမား ဖြစ်ခဲ့ကြဆိုဘဲ။

အဖိုးအဖွားနဲ့ အမိုးအပါး သူတို့တတွေ ပြေးလွှားခဲ့ကြတာ
ဗမာပြည်ထဲမှာဗျ။

ကျုပ်ကျမှ တမူထူးခြား သူတပါးနိုင်ငံထဲ ရောက်နေတာတောင်
နေ့ညမရှောင် ပြေးနေရတုန်းဆိုတော့
လူ့ဘ၀ထဲ ရောက်လာကြတဲ့ ကျုပ်ရဲ့သားတွေ
ပြေးလွှားဘို့ မွေးဖွားလာတာ မဖြစ်စေရေး
သမိုင်းပေးတာဝန် ကျေပြွန်ချင်ကြတဲ့ ကျုပ်လိုလူတွေအတွက်
အမိုးအပါး အဖိုးအဖွားနဲ့ လူကြီးမင်းများတို့ရယ်
သနားသောအားဖြင့် ကျုပ်တို့ကို
လမ်းဖွင့်ပေးလိုက်ပါလားဗျာ။

ဤကား စာရေးသူနှင့်သူ ဒုတိယအကြိမ် တွေ့ဆုံခဲ့ကြခြင်း ဖြစ်ပါ၏။

တတိယအကြိမ်မှာ စာရေးသူ အနေဖြင့် သူ့အား မတွေ့လျှင် မဖြစ်နိုင်တော့သည့် အခြေအနေသို့ ရောက်နေသဖြင့် တွေ့ခွင့်တောင်းခြင်း ဖြစ်ပါ၏။ လွယ်လွယ်ကူကူနှင့် တွေ့ခွင့်ရရှိခဲ့သည်တော့ မဟုတ်။ အကြောင်းရပ်၏ အကျဉ်းချုပ်မှာ စာရေးသူတို့ ဖွဲ့စည်း တည်ထောင်ထားသည့် အရှေ့ပိုးကရင် စာပေနှင့် ယဉ်ကျေးမှု ဖော်ထုတ်မြှင့်တင် ထိန်းသိမ်းရေး ကော်မီတီ Eastern Pwo- Karen Culture and Literature Preservation Committee နှင့် ပတ်သက်သည့် ကိစ္စရပ်များကို ဆွေးနွေးခဲ့ကြခြင်း ဖြစ်၏။

သူပြောခဲ့သော စကားတခွန်းမှာ ခြင်ဗျားအနေနဲ့ ဒီအဖွဲ့ကို တည်ထောင်ခွင့် မရရုံလေးနဲ့တော့ DKBA ထဲကို ပြန်ဖို့ အလုပ်ပါနဲ့ဗျာဋ္ဋ ဟူ၏။

စာရေးသူအနေဖြင့် လုံးဝသွားရောက် ပူးပေါင်းမည် မဟုတ်ကြောင်း ပြောခဲ့သည့်အပြင် ဗကပ အသံလွှင့်ဌာနမှ ထုတ်လွှင့်သည့် ပြည်သူလူထုမှ ဗကပ အကြပ်စစ်သည်များထံသို့ မေတ္တာရပ်ခံသည့် စကားတရပ်ကို ပြောပြခဲ့ပါ၏။ ထိုစကားရပ်မှာ ခြင်ဗျားတို့အနေနဲ့ တော်လှန်ရေး မလုပ်နိုင်တော့ဘူး ဆိုရင်လည်း အေးအေးဆေးဆေး ပြန်နားကြပါ။ စစ်အစိုးရတပ်နဲ့ ပေါင်းတဲ့အခါကျတော့ ကျုပ်တို့လို တော်လှန်ရေးသမားတွေကို အကူအညီပေးတဲ့ လူထုတွေအတွက် မသက်သာဘူးဗျဋ္ဋ ဟူသည့် စကားရပ်ပင် ဖြစ်ပါ၏။

သို့
အရှေ့ပိုးကရင် စာကို ဟွေးကလုတ်မှာ သင်ဘို့ကိစ္စက ပိုးကရင်အတွင်း ပိုးကရင် ကျောင်းသားမိဘအတွင်း ဆန္ဒညီညွတ်ကြရင် သင်လို့ရပါတယ်။ KNU က ပိတ်ပင်စရာအကြောင်း မရှိပါ။ ကရင်စာပေ ဘာသာစကားများအား မိဘ ကျောင်းဆရာ ကျောင်းသားများ ညှိနှိုင်းပြီး လုပ်နိုင်ကြပါတယ်။

စာပေယဉ်ကျေးမှနဲ့ ပတ်သက်လို့ PROJECT PROPOSAL တင်ပြီး လုပ်တာတွေကို KNU က မတားဆီးပါ။ စုပေါင်းလုပ်ဆောင်ပြီး အများအတွက်လည်း အများအကျိုးရှိရင် ပြီးတာပါဘဲ။

ဒီကိစ္စ ၂ ရပ်နဲ့ ပတ်သက်လို့ KNU CEC က ဘာမှ အထွေအထူး ဆုံးဖြတ်အကြောင်းကြားစရာ မလိုအပ်လို့ ခုလို စာနဲ့ဘဲ အလွယ်အကြောင်းကြားခြင်း ဖြစ်ပါတယ်။
Mahn Sha
22.9.98

အထက်ပါ စာကြောင်းများသည် စာရေးသူအား ပေးပို့ခဲ့သော သူ၏ လက်ရေးမူ စာတိုလေး ဖြစ်၏။ ထိုစာတိုလေးသည် KNU တာဝန်ရှိသူတဦး ပြောခဲ့သည့် စကားနှင့် တခြားစီ ဖြစ်နေ၏။ ထို အရာရှိ ပြောခဲ့သည်မှာ အြရှေ့ပိုးကရင်စာကို ကျုပ်တို့ တော်လှန်ရေး အောင်မြင်သွားတဲ့ အခါကျမှ စာသင်ကျောင်းတွေမှာ သင်ဘို့ လုပ်ကြတာပေါ့ဋ္ဋ ဟူ၏။

သို့ဖြစ်၍ လက်ရေးရှင်၏ စိတ်နေသဘောထားနှင့် တွေးခေါ်မျှော်မြင်မှု တို့သည် မည်မျှ ကျယ်ပြန့်ကြီးမားပြီး မည်မျှ လက်တွေ့ကျသည် ဆိုသည်ကို စာရှုသူ တဦး အနေဖြင့် သော်လည်းကောင်း၊ အမျိုးသား စည်းလုံးညီညွတ်ရေးကို လိုလားသူ တဦး အနေဖြင့် သော်လည်းကောင်း ခန့်မှန်းသိရှိ နိုင်လိမ့်မည်ဟု ယုံကြည်မျှော်လင့် မိပါကြောင်းနှင့် ကရင်အမျိုးသားခေါင်းဆောင် အာဇာနည် ပဒိုမန်းရှာအား ဤစာစုဖြင့် အမှတ်တရ ဂုဏ်ပြုအပ်ပါသည်။

မင်းစိုးစံ
အဝေးရောက် ကရင်ဒုက္ခသည်တဦး