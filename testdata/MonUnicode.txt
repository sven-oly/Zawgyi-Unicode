ရေးသားသူ: နိုင်တိ
ကချင်ပြည်နယ်က မိုင်ဂျာယန်ဆိုတဲ့မြို့ကလေးမှာ ဂျူလိုင်လကုန်ပိုင်းလောက်က ကျင်းပခဲ့တဲ့ “တိုင်းရင်းသား လက်နက်ကိုင်တော်လှန်ရေး အဖွဲ့အစည်းများ၏ မျက်နှာစုံညီအစည်းအဝေး” ရဲ့ ဆုံးဖြတ်ချက်တွေ ကြေငြာချက် တွေ ထွက်လာပြီးကတည်းက နိုင်ငံရေးဂယက်တုန့်ပြန်ချက်တွေ အတောမသတ် ထွက်လာခဲ့တယ်။ ဒါတွေကို လက်လှမ်းမီသမျှ လေ့လာရာက ခံစားချက်တွေ ဝင်လာလို့ ဒီဆောင်းပါးလေး ရေးဖြစ်တာပါ။

င်ဂျာယန် မျက်နှာစုံညီအစည်းအဝေးဟာ ညီညွတ်သော တိုင်းရင်းသားလူမျိုးများ ဖက်ဒရယ်ကောင်စီ UNFC အပါအဝင် လက်နက်ကိုင်တိုင်းရင်းသားအဖွဲ့ EAO’s တွေ အတော်လေး စုံစုံလင်လင် တက်ရောက်တာမို့ နိုင်ငံရေးအရ အားကောင်းခိုင်မာတဲ့ ကိုယ်စားပြုမှုရှိတယ်လို့ အများက မြင်ကြတယ်။ ဒါပေမယ့်လို့ EAO’s တွေထဲမှာ အားအကောင်းဆုံးလို့ ဆိုနိုင်တဲ့ ‘ဝ’ တပ်ဖွဲ့ UWSA နဲ့ မိုင်းလားအဖွဲ့ NDAA ၊ ကိုးကန့် MNDAA မတက်နိုင်တာကတော့ ထူးခြာချက်တွေပါဘဲ။ သူတို့မတက်တာက နိုင်ငံရေးကွဲလွဲမှု အဓိကမဟုတ်ဘဲ တခြားဆိုင်ရာဆိုင်ရာ အဖွဲ့အစည်းအကြောင်းခံတွေကြောင့်လို့ မြင်ပါတယ်။ ဒါကြောင့် ဖက်ဒရယ်ပြည်ထောင်စုတည်ဆောက်ရေး ဆိုင်ရာ မိုင်ဂျာယန်မူတွေဟာ (EAOs) အများစုကြီးရဲ့မူလို့ ဆိုလိုပါတယ်။
ဒါပေမဲ့ မိုင်ဂျာယန်နိုင်ငံရေးဂယက်တွေကို လေ့လာအကဲခတ်ပီးမှ ဒီခရီးကြမ်းကြီးရဲ့ ခက်ခဲမှု အတိမ်အနက်ကို ခန့်မှန်းနိုင်မှာဖြစ်ပါတယ်။ သွားပီးတက်ရောက်သူတွေအထဲမှာ ပြည်တွင်းတိုင်းရင်းသားနိုင်ငံရေးပါတီတွေရဲ့ တပ် ပေါင်းစုတွေ NBF နဲ့ UNA ကိုယ်စားလှယ်တွေပါရှိပေမဲ့ သူတို့ရဲ့သီးခြားအမြင်တွေဖော်ထုတ်တာ မတွေ့ရပါ (လေ့လာသူရဲ့ အားနည်းချက်လည်းဖြစ်နိုင်ပါတယ်) ဒါကလည်း သဘောထားကွဲလွဲတယ်လို့ မမြင်ဘဲ ကြိတ်ပီး လက်ခုပ်တီးတဲ့ မိုင်ဂျာယန် လှိုင်းခိုစီးမှုတခုလို့ မြင်ပါတယ်။

အသံကျယ်ပီး အတိအလင်းဆန့်ကျင်အမြင်ဖော်ထုတ်သူတွေကတော့ မိမိကိုယ်မိမိ ဗမာတိုင်းရင်းသားလို့ မခံယူ နိုင်တဲ့ လူမျိုးကြီးဝါဒီတွေ ဖြစ်ကြပါတယ်။
“တိုင်းရင်းသားများ၏ ဖက်ဒရယ်ပြည်ထောင်စုအပေါ် ချဉ်းကပ်ပုံမှာ အဆင့်ကျော်နေကြောင်း လူဦးရေ (၇၀%) ခန့်ရှိသော ဗမာအများစုကြီး မပါဝင်လျှင် အသီးအပွင့်ဖြစ်ထွန်းစရာအကြောင်း မမြင်ကြောင်း၊ လူနည်းစုအခွင့် အရေးက လူများစုအခွင့်အရေးအပေါ် လွှမ်းမိုးခြိမ်းခြောက်မှုမျိုး မရှိသင့်ပါကြောင်း၊ ယ္ခုတာဝန်ယူ ညှိုနှိုင်းလုပ် ဆောင်နေသော အင်အားစုမှာ လက်နက်မဲ့ဖြစ်ပီး လက်နက်ကိုင်ထားသောအုပ်စုများနှင့် ငြိမ်းချမ်းရေးကိစ္စ ရင်ဆိုင်ညှိနှိုင်းနေခြင်းဖြစ်ပါကြောင်း” ရေးသားကြပါတယ်။

ထပ်ပြီးတော့ “လက်ရှိအစိုးရနှင့် လွှတ်တော်တို့သည် တပ်မတော်၏ သြဇာကို မလွန်ဆန်နိုင်ပါကြောင်း၊ ဖက်ဒ ရယ်တပ်မတော်ဟူသောကိစ္စမှာ ဆန္ဒစောလွန်နေကြောင်း၊ တပ်မတော်ဘက်မှ လတ်တလောမလိုက်လျော နိုင်
သော မဖြစ်နိုင်ဆုံးကိစ္စကို တိုးတောင်းလျှင် ပွဲပျက်မည်ဖြစ်ကြောင်း” သတိပေးလိုလို ရေးပါသေးတယ်။ “စစ်တပ်နဲ့ ရဲ (တနည်း) ကာကွယ်ရေးနဲ့ ပြည်ထဲရေး ဝန်ကြီးဌာနတွေကို အရပ်သားအစိုးရက သြဇာမညောင်းဖြစ်နေပါကြောင်း၊ (သူတို့ဟာ) အခြေခံဥပဒေ အကာအကွယ်ရရှိထားပါကြောင်း၊ ဒီချုပ်သည် တခြမ်းပဲ့အာဏာရ အစိုးရသာဖြစ်ကြောင်း” ကာကွယ်ရေးသားတာလည်း တွေ့ရပါတယ်။

ဗမာပြည်နယ် ‘ဝ’ ပြည်နယ်ကိစ္စကို ဂျာနယ်တော်တော်များများက အတိအလင်းမရေးရဲပေမဲ့ အချို့က ထင်ထင်ရှားရှား ထောက်ပြတာတမျိုးတော့ ကျေးဇူးတင်စရာကောင်းပါတယ်။ “ဝ လူမျိုးရဲ့ လူဦးရေဟာ (၅) သိန်းသာရှိပါကြောင်း၊ နိုင်ငံတွင်း လူဦးရေနဲ့ ချိန်ထိုးကြည့်ယင် (၁%) သာရှိပါကြောင်း၊ လူဦးရေ (၇၀%) ရှိ တဲ့ဗမာတွေက တစ်ပြည်နယ်ရသလို ဝ တွေကလည်း တစ်ပြည်နယ်ရမယ်ဆိုယင် နောက်ဆက်တွဲအများကြီးရှိပါကြောင်း၊ ရှမ်း ပြည်နယ် (၅၂) မြို့နယ်မှာ ဝ က (၄) မြို့နယ်သာ ပါဝင်ကြောင်း၊ ဝ ကို စဉ်းစားပေးယင် ပအို့ဝ်၊ လားဟူ၊ ပလောင်၊ ဓနုတို့ကိုလည်း စဉ်းစားရမှာဖြစ်ကြောင်း၊ စစ်အင်အားကိုထောက် ချင်ပီး ငြိမ်းချမ်းရေးလိုချင်တာတခုတည်နဲ့ ပြည်နယ်တွေလိုက်ပေးရမဲ့ကိစ္စဟာ မေးခွန်းတွေဖြစ်လာမှာဖြစ် ကြောင်း” ထောက်ပြကြပါတယ်။

အဲဒီမိုင်ဂျာယန်ကြောက် စာရေးသူအများစုရဲ့ သဘောညီအကြံပြုချက်ကတော့ (၂၀ဝ၈) ခုနှစ် ဖွဲ့စည်းပုံ အခြေခံ ဥပဒေကို ပြင်ဆင်ဘို့ အရင်ဦးစားပေးလုပ်ဆောင်ရန်ဖြစ်ပါတယ်။ (၂၁) ရာစုပင်လုံညီလာခံမှာ (၂၀ဝ၈) ဖွဲ့စည်းပုံ ပြင်ဆင်ရေးဆိုင်ရာ ဆုံးဖြတ်ချက်တွေမကျဘဲ ပွဲပြီးသွားယင် ဒုတိယညောင်နှစ်ပင် ဖြစ်သွားမယ်လို့ ရေးသူက ရေးပါတယ်။

အဲဒီလိုအမြင်အမျိုးမျိုးတွေထဲမှာ “တိုင်းပြည်က အဆိုးဆုံးအခြေအနေရောက်နေကြောင်း၊ စစ်တပ်မငြိုငြင်အောင် လူမျိုးရေး၊ ဘာသာရေးကိစ္စအမြင် မစောင်းအောင်၊ စီးပွားရေး နလံထူအောင်၊ ပညာရေး ပေမီဒေါက်မီဖြစ်အောင်၊ လတ်တလော ဆိုးဝါးနေတဲ့ တရားဥပဒေစိုးမိုးရေး အရင်ကောင်းလာအောင် လုပ်ဆောင်သင့်ကြောင်း၊ ပြည်နယ်မှာရှိနေတဲ့ လူမျိုးစုတွေကတော့ သူအိပ်မက်နဲ့သူ ရှိနေမှာဖြစ်ကြောင်း၊ သူတို့မှာရှိတဲ့အိပ်မက်- မက်ခွင့်ရှိလို့မက်ကြပါစေ” လို့ ရေးတာကို ဖတ်ရတော့ “အိပ်မက်” ဆိုတဲ့ အသုံးအနှုန်းဟာ တော်တော်လေး ရင်နာစရာဖြစ်လာပါတယ်။

သူတို့ဆောင်းပါးထဲ မဟာငြိမ်းချမ်းရေးကိစ္စဟာ နှစ်ပေါင်း (၆၀) ကျော်ကြာခဲ့ပြီလို့ ရေးထားပါတယ်။ နှစ်ပေါင်း (၆၀) ကျော် လက်နက်ကိုင်တိုက်လာခဲ့ပီးတာတောင်မှ “အိပ်မက်” အဆင့်က မကျော်နိုင်သေးပါလားလို့ စိတ်မကောင်းဖြစ်မိတာပါ။ ထားပါတော့၊ “အိပ်မက်” ဆိုယင်တောင်မှ “ရွှေအိပ်မက်” ဖြစ်ပါတယ်။ နှစ်ပေါင်း (၆၀) ကြာလာတော့ အိုမင်းတွင်းဆုံးဘဝရောက်ခါနီးပြီမို့ အကောင်အထည်ဖော်ရေးဟာ မဖြစ်မနေလုပ်ရမယ့် သမိုင်းအလှည့်အပြောင်းဖြစ်ပါတော့တယ်။

ဖက်ဒရယ်ပြည်ထောင်စုကို ပြည်နယ်ဘယ်နှစ်ခုနဲ့ ဖွဲ့စည်းမယ်ဆိုတာ ကြိုက်သလို ဆွေးနွေးနိုင်ပါတယ်။ ဒါပေမဲ့ ပင်လုံစိတ်ဓါတ်အခြေခံတဲ့ ညီလာခံကြီးမှာ အများစုဆုံးဖြတ်ချက်ကို အားလုံးက နာခံရမှာဖြစ်တယ်ဆိုပီး ရေး တာရှိသေးတယ်။ ပင်လုံစိတ်ဓါတ်၊ မူ၊ ကတိကဝတ်ဆိုတာဘာလဲ။ မိုင်ဂျာယန်ဆုံးဖြတ်ချက်ထဲမှာ “ပင်လုံလက် စွဲစာတမ်း” အတည်ပြုဘို့ပါပါတယ်၊ နားလည်မှု တူမှအကောင်အထည်ပေါ်မှာဖြစ်တယ်။ အခုလောလောဆယ် ညီလာခံမှာ အများစုဆုံးဖြတ်ချက်ဆိုတာမျိုးလုပ်ယင် အခြေအနေပိုဆိုးသွားနိုင်တယ်။ တိုင်း(၇) တိုင်း ပြည်နယ် (၇) ပြည်နယ်ဘဝက တိုင်းရင်းသားတွေ မထွက်နိုင်သရွေ့ အများစုဆိုတဲ့ စကားဟာ နားခါးစရာဖြစ်ပါတယ်။

အထက်မှာ တင်ပြထားတဲ့မိုင်ဂျာယန်ကြောက်/ မုန်းသူတွေရဲ့ ရေးသားချက်တွေထဲမှာ ဖွဲ့စည်း ပုံပြင်ဆင်ရေး အရင်လုပ်ဘို့အပြင် နောက်တချက်က လူမျိုးစုတွေအပေါ် အခြေခံတည်ဆောက်တဲ့ ပြည်နယ်များ ပြည်ထောင်စု ကိုမသွားဘဲ ပထဝီဒေသကို အခြေခံတဲ့ ပြည်နယ်များဖက်ဒရယ်ပြည်ထောင်စုတည်ဆောက်ဘို့ဆိုတာ ပါရှိတယ်။

ဒါနဲ့ပတ်သက်ပီး မိုင်ဂျာယန် သဘောတူညီချက်တွေကို အဆင့်ကျော်စဉ်းစားတယ်လို့ သူတို့ကရေးသလို ဒီအကြံပြုချက်ကလည်း နှစ်ပေါင်း (၆၀) ကြာလာပြီးခါမှ အဆင့်လျှော့နောက်ပြန်စဉ်းစားတယ်လို့ သုံးနှုန်း ချင်ပါတယ်။ ဒါနဲ့ပတ်သက်ပီး “ရဲရင့်တေဇ” ဆိုသူရေးတဲ့ “ဖက်ဒရယ်ဆိုတာ ဘယ်အဆင့်ကိုသွားမှာလဲ” ဆိုတဲ့ ဆောင်းပါးမှာ ဖက်ဒရယ်ကို (၄) မျိုးခွဲလိုက်တယ်။ တပ်မတော်အကြိုက်၊ တိုင်းရင်းသားတွေအကြိုက်၊ လက်နက်ကိုင်တွေအကြိုက်၊ ဗမာနိုင်ငံရေးသမားတွေအကြိုက်ဆိုပီး ခွဲပြထားတာတွေ့ရတယ်။ အဆင့်လျှော့နောက်ပြန်အကြံ ပြုချက်ဟာ ဗမာနိုင်ငံရေးပါတီတွေ အကြိုက်မှာပါတယ်။ အဓိကလူမျိုး (၈) မျိုးကို (၁၃၅) မျိုးဖြစ်အောင် ခွဲပြီးခဲ့ကာမှ လူမျိုးကို အခြေခံမခံဘဲ ပထဝီအခြေခံ ပြည်ထောင်စုတည်ဆောက်တာ မဟာလူမျိုးကြီးဝါဒကို ကာကွယ်တဲ့ပုံစံတမျိုးပါဘဲ။

ပထဝီအခြေခံတဲ့ အမေရိကန်ဖက်ဒရယ်ပုံစံဟာ ရေခြားမြေခြားကနေလာကြပီး အကြောင်းအမျိုးမျိုးကြောင့် ပြည်ထောင်စုဖွဲ့ဖြစ်ခဲ့တဲ့ အနေအထားပါ။ လူမျိုးရေးဖိနှိပ်မှုဟာ အဓိကအရင်းခံမဖြစ်ခဲ့ပါဘူး။ လူမျိုးရေး ဖိနှိပ်မှု ဆိုတာ ဒီနိုင်ငံမှာရှိခဲ့တယ်။ ဖိနှိပ်တယ်ဆိုတာ နည်းနည်းပြင်းထန်တယ်လို့ ခံစားယင်း မဟာလူမျိုးကြီးဝါဒကျင့်သုံးမူရှိခဲ့ တယ်လို့ပြောယင်လည်း ရပါတယ်။ ဒီသမိုင်းကြောင်းနဲ့ ဒီမြေဒီရေကို မစွန့်ခွါဘဲ ဖက်တွယ်နေထိုင်လာခဲ့တဲ့ လူမျိုးစုတွေ အကြားမှာ မှန်ကန်တဲ့ အာဏာခွဲဝေရေးပါဝင်တဲ့ ဖက်ဒရယ်ပြည်ထောင်စုကသာ အဖြေဖြစ်ပါတယ်။

ဦးစွာ (၂၀ဝ၈) ခုနှစ် အခြေခံဥပဒေပြင်ဆင်ရေး လုပ်ရပါမယ်။ ဒါပေမဲ့ အဲဒီကြွေးကြော်သံနဲ့ အတိုက်အခံလုပ်ပီး အဲဒီကြွေးကြော်သံနဲ့ဘဲ အစိုးရဖြစ်လာခဲ့တဲ့ ဒီချုပ်ဟာ အစိုးရသက်တမ်းရက် (၁၀ဝ) ကျော်တဲ့တိုင်အောင် ဒီအကြောင်းရေရေရာရာ မပြောသေးပါဘူး။ တိုင်းရင်းသားမဲဆန္ဒရှင်တွေ သတိထားမိဘို့ပါ။
နောက်တဆင့်က ဖက်ဒရယ်ပြည်ထောင်စုသဘောသဘာဝနဲ့ အခြေခံမူတွေမှာ ရွေးချယ်နိုင်တဲ့ ပုံသဏ္ဍါန်တွေချပြဆွေးနွေးဘို့လိုပါတယ်။ လက်ရှိပုံစံ တိုင်း (၇) တိုင်း၊ ပြည်နယ် (၇) ပြည်နယ် အခြေခံထားပီး ဘယ်လိုပြင်ရင်ကောင်းမလဲဆိုတာ လက်ခံဘို့ လိုပါလိမ့်မယ်။ တိုင်းရင်းသားပြည်နယ်တွေမှာ တကယ့်ကိုယ်ပိုင် ပြဌာန်းခွင့်၊ ကိုယ်ပိုင်အုပ်ချုပ်ခွင့်တွေရအောင် ညှိနှိုင်းသဘောတူညီချက်တွေ ယူကြရပါမယ်။ တပ်မတော်နဲ့ နိုင်ငံရေးပါဝင်မှုကိစ္စကိုလည်း အချိန်းဇယားတခုရအောင် ညှိ့နှိုင်းဘို့ တချိန်တည်းလုပ်ရပါတယ်။

အဲဒီလိုလုပ်တဲ့နေရာမှာ အင်အားစုအားလုံးဟာ အင်အားစုအားဟာ ရွေးချယ်စရာ Choices တွေ ထားဘို့လိုပါ တယ်။ ရေတိုရေရှည်ခွဲစဉ်းစားရပါမယ်၊ ဖက်ဒရယ်ဆိုတာ အနုပညာတရပ်လို့ခံယူယင် တဖြည်းဖြည်းရွေ့လျား ပြောင်းလဲသွားမဲ့ ဖက်ဒရယ်မျိုး စဉ်းစားသင့်ပါတယ်။ စစ်မှန်သောဆိုတဲ့ပေတံထက် အခြေအနေက ခွင့်ပြုသော၊ အနူးအညွတ် ညှိနှိုင်းသဘောတူညီချက်အရ ဖြစ်သောဖက်ဒရယ်ပြည်ထောင်စုကိုသာ ရရှိမှာဖြစ်ပါတယ်။

ဒီနေရာမှာ အလိုအပ်ဆုံးတခုက ငြိမ်းချမ်းရေးပါဘဲ ငြိမ်းချမ်းရေး မပျက်ပြားဘဲ NCA လက်နက်ကိုင်တိုင်းရင်း သားတပ်ဖွဲ့တွေ အများစုကြီးရဲ့ (NCA) ဖြစ်လာတဲ့ အချိန်မှာမှ ဒီဖက်ဒရယ်မျိုးဆွေးနွေးနိုင်မဲ့ ရေခံမြေခံရနိုင်မှာ ဖြစ်ပါတယ်။ သဘောထားမတူသည့်တိုင် စိတ်ရှည်နားထောင်ပေးပြီး အပြုသဘောဆောင် ဖြေရှင်းစဉ်းစား နိုင်လျှင် မဖြစ်နိုင်စရာမရှိပါ။

ယ္ခုအခါ ၂၁ ရာစုပင်လုံညီလာခံကြီးနှင့် ပတ်သက်၍ ရှင်းလင်းသလောက် ရှင်းလင်းလာပြီဖြစ်တယ်။ NCA လက်မှတ်မရေးထိုးထားသူများလည်း တက်ရောက်ခွင့်ရမှာဖြစ်သလို အမျိုးသားအဆင့် နိုင်ငံရေးဆွေးနွေးပွဲမှာ လည်း ပါနိုင်မဲ့အလားအလာ ပွင့်လာပြီဖြစ်ပါတယ်။ ညီလာခံမှာ သတ်မှတ်ထားတဲ့ ကဏ္ဍအလိုက် ဆွေးနွေးဦးမှာ မဟုတ်ဘဲ တက်ရောက်လာကြတဲ့ အဖွဲ့အစည်းအသီးသီးရဲ့ တင်ပြချက်တွေကိုဘဲ ဦးစွာကြားနာရမယ်လို့ သတင်းတွေ ထွက်နေပါတယ်။

နိဂုံးချုပ်အနေနဲ့ အမြင်အမျိုးမျိုး သဘောထားအထွေထွေ ထုတ်နိုင်ထွက်နိုင် ပြောနိုင်ကြပါတယ်။ ဒါပေမဲ့ ကျေးဇူးပြုပီး တိုင်းရင်းသားတွေရဲ့ ဖက်ဒရယ်ပြည်ထောင်စုအရေးကို “မက်ခွင့်ရှိတဲ့အိပ်မက်” လို့ သဘောမထားပါရန်နှင့် ဥပေက္ခာမပြုလိုက်ပါရန် အများစုလူထုကြီးကို တိုင်းရင်းသားများမှ အလေးအနက် အနူးအညွတ်ပန်ကြားပါရစေ။
ရေးသားသူ: သတင်း > အိုက်စိုင်း
ANOအိုက်စိုင်း – မွန်ပြည်နယ်၊ချောင်းဆုံမြို့နယ် ပြည်နယ်လွှတ်တော်မဲဆန္ဒနယ်(၁)တွင် ဝင်ရောက် အရွေးချယ်ခံခဲ့သော မွန်ဒေသလုံးဆိုင်ရာ ဒီမိုကရေစီပါတီမှ ဒေါက်တာအောင်နိုင်ဦးသည် ၂၀၁၅ အထွေထွေရွေးကောက်ပွဲ၌

အနိုင်ရ ရှိခဲ့ကြောင်း ချောင်းဆုံမြို့နယ်ရွေးကောက်ပွဲကော်မရှင်အဖွဲ့ခွဲရုံးမှ ပြောသည်။

ဒေါက်တာအောင်နိုင်ဦးသည် မွန်ဒေသလုံးဆိုင်ရာ ဒီမိုကရေစီပါတီ ကိုယ်စားပြု၍ ချောင်းဆုံမြို့၊ပြည်နယ်လွှတ် တော်မဲဆန္ဒနယ်(၁)တွင် ဝင်ရောက် ယှဉ်ပြိုင်ခဲ့ရာမှ ၉၅၇၀ မဲဖြစ် တခြားသော ပြိုင်ဘက်ပါတီများမှ ကိုယ်စား လှယ်များကို ကျော်ဖြတ်ကာ အနိုင်ရရှိခဲ့ခြင်းဖြစ်သည်။

“ချောင်းဆုံ ပြည်နယ်လွှတ်တော်(၁)မှာတော့ မွန်ဒေသလုံးဆိုင်ရာ ဒီမိုကရေစီပါတီက ဒေါက်တာအောင်နိုင်ဦး အနိုင်ရတယ်။သူရဲ့ ထောက်ခံမဲရလာဒ်က ၉၅၇၀ မဲရှိပါတယ်။တခြားပါတီက ကိုယ်စားလှယ်တွေကတော့ ထောက်ခံမဲ ၈ ထောင်ကျော်စီရခဲ့ကြပါတယ်”ဟု ချောင်းဆုံမြို့နယ်ရွေးကောက်ပွဲကော်မရှင်အဖွဲ့ခွဲရုံးမှ အတွင်း ရေးမှူး ဦးမျိုးမင်းသူကပြောသည်။

ချောင်းဆုံမြို့၊ပြည်နယ်လွှတ်တော်မဲဆန္ဒနယ်(၁)တွင် မွန်ဒေသလုံးဆိုင်ရာ ဒီမိုကရေစီပါတီမှ ဒေါက်တာ အောင်နိုင်ဦးက ၉၅၇၀ မဲ၊ပြည်ထောင်စုကြံ့ခိုင်ရေးနှင့်ဖွံ့ဖြိုးရေးပါတီမှ ဦးအောင်ကြည်သိန်းက ၈၂၁၉ မဲ၊ အမျိုး သားဒီမိုကရေစီအဖွဲ့ချုပ်မှ ဦးစောလင်းအောင်က ၈၀၄၀ မဲ၊မွန်အမျိုးသားပါတီမှ ဦးနိုင်စိုးမြင့်က ၁၄၅၈ မဲ၊တို့ အသီးသီး ရရှိခဲ့ကြသည်။

“အခုလို ကျွန်တော်ကို ထောက်ခံမဲပေးကြတယ်။ကျွန်တော်တို့ မွန်လူမျိုးတွေကို ကျေးဇူးအများကြီးတင်ပါ တယ်။လွှတ်တော်ထဲမှာ ရောက်သွားရင်တော့ မွန်လူမျိုးတွေအတွက် ကျွန်တော်တတ်နိုင်တဲ့ ဘက်ကနေ လုပ် ကိုင်ဆောင်ရွက်ပေးသွားပါ့မယ်”ဟု မွန်ဒေသလုံးဆိုင်ရာ ဒီမိုကရေစီပါတီမှ ဒေါက်တာအောင်နိုင်ဦးကပြော သည်။

မွန်ဒေသလုံးဆိုင်ရာ ဒီမိုကရေစီပါတီသည် နိုဝင်ဘာ ၈ ရက်နေ့က ကျင်းပခဲ့သော ၂၀၁၅ အထွေထွေ ရွေးကောက်ပွဲတွင် ကိုယ်စားလှယ်လောင်း ၃၅ ဦးဖြင့် လွှတ်တော် အသီးသီးမှာ ဝင်ရောက် အရွေးချယ်ခံခဲ့ ကြ သည်။

သို့သော် မွန်ဒေသလုံးဆိုင်ရာ ဒီမိုကရေစီပါတီမှ ဝင်ရောက် အရွေးချယ်ခံခဲ့ကြသည့် ကိုယ်စားလှယ်လောင်း ၃၅ ဦးထဲမှ ဒေါက်တာအောင်နိုင်ဦး တစ်ယောက်သာလှျင် ပြည်နယ်လွှတ်တော်(၁)မှာ ရွေးချယ်တင်မြောက်ခံခဲ့ရ ခြင်းဖြစ်သည်။

မွန်ဒေသလုံးဆိုင်ရာ ဒီမိုကရေစီပါတီသည် ယခု ၂၀၁၅ အထွေထွေ ရွေးကောက်ပွဲ၌ ပြည်သူ့လွှတ်တော် ၈ နေရာ၊ အမျိုးသားလွှတ်တော် ၁၀ နေရာ၊ ပြည်နယ်လွှတ်တော် ၁၆ နေရာ၊ မွန်တိုင်းရင်းသားလူမျိုးနေရာ ၁ နေရာ၊ စသည့် လွှတ်တော်များအသီးသီးမှာ ဝင်ရောက် အရွေးချယ်ခံခဲ့သည်။

ရေးသားသူ: ၂၀၁၅ ရွေးကောက်ပွဲစောင့်ကြည့်ရေး သတင်း > အိုက်စိုင်း မွန်ပြည်နယ် ရွေးကောက်ပွဲမဲအနိုင်စာရင်(Internet)
မွန်ပြည်နယ် ရွေးကောက်ပွဲမဲအနိုင်စာရင်(Internet)
အိုက်စိုင်း – ၂၀၁၅ အထွေထွေ ရွေးကောက်ပွဲတွင် ဝင်ရောက် ယှဉ်ပြိုင်ခွင့်ရရှိရန်အတွက် ကိုယ်စားလှယ်လောင်းများ သည် မှတ်ပုံတင်အာမခံကြေး ငွေကျပ်သုံးသိန်းကို သက်ဆိုင်ရာ ရွေးကောက်ပွဲကော်မရှင်များထံသို့ တင်သွင်းခဲ့
ကြရာ ယခုအခါ ရွေးကောက်ပွဲဝင် ကိုယ်စားလှယ် ၁၁၅ ဦး ပြန်လည်ထုတ်ယူခွင့်ရရှိကြောင်း ပြည်နယ်ရွေးကောက်ပွဲကော်မရှင်အဖွဲ့ခွဲရုံးမှ သတင်းရရှိသည်။

ကိုယ်စားလှယ်လောင်းမှတ်ပုံတင်အာမခံကြေး ပြန်လည်ရရှိသူများတွင် ကိုယ်စားလှယ်လောင်း ရုပ်သိမ်းသူ ၃ ဦး၊ ကွယ်လွန်သူ ၁ ဦး၊ ရွေးကောက်တင်မြှောက်ခံရသူ ၄၅ ဦးနှင့် ခိုင်လုံမဲ ရှစ်ပုံတစ်ပုံရရှိသည့် ကိုယ်စားလှယ်လောင်း ၆၆ ဦးတို့ ပါဝင်သည်။

မွန်ပြည်နယ် ရွေးကောက်ပွဲ ကော်မရှင်အဖွဲ့ခွဲရုံး တာဝန်ခံ ဦးဟိဏ်းလင်းထက်က “မွန်ပြည်နယ်မှာ ရွေးကောက်ပွဲဝင်တဲ့ ကိုယ်စားလှယ်များထဲက ၁၁၅ ဦးဟာဆိုရင် သူတို့ ရွေးကောက်ပွဲ ဝင်ဖို့ ရွေးကောက်ပွဲကော်မရှင်ကို ပေးသွင်းခဲ့တဲ့ သွင်းငွေ သုံးသိန်းကို ပြန်လည်ထုတ်ယူခွင့်ရှိထားပါတယ်၊ ရွေး ကောက်ပွဲ ခိုင်လုံမဲ ၁၂ ဒသမ ၅ ရာခိုင်နှုန်းရလို့ အဲ့ဒီ ကိုယ်စားလှယ်ပေးသွင်းခဲ့ ငွေ သုံးသိန်းကို ပြန်လည် ထုတ်ပေးရမှာဖြစ်ပါတယ်။ အခု ပြည်ထောင်စုရွေးကောက်ပွဲ ကော်မရှင်ကို တင်ပြထားပါတယ်”ဟု ပြောသည်။

နိုဝင်ဘာ ၈ ရက်နေ့က ကျင်းပခဲ့သော ၂၀၁၅ အထွေထွေရွေးကောက်ပွဲတွင် မွန်ပြည်နယ်၌ အမျိုးသားဒီမိုကရေ စီအဖွဲ့ချုပ်၊ မွန်အမျိုးသားပါတီ၊ မွန်ဒေသလုံးဆိုင်ရာ ဒီမိုကရေစီပါတီ၊ အမျိုးသမီးပါတီ(မွန်)၊ ပြည်ထောင်စုကြံ့ခိုင် ရေးနှင့်ဖွံ့ဖြိုးရေးပါတီ စုစုပေါင်း နိုင်ငံရေးပါတီ ၁၈ ပါတီနှင့် တစ်သီးပုဂ္ဂလများအပါအဝင် ကိုယ်စားလှယ်လောင်း ၂၇၉ ဦး အထိ ဝင်ရောက်ယှဉ်ပြိုင်ခဲ့ကြသည်။

ရွေးကောက်ပွဲဝင် ကိုယ်စားလှယ်လောင်းများသည် မှတ်ပုံတင်ကြေးအဖြစ် သက်ဆိုင်ရာ ရွေးကောက်ပွဲကော်မရှင်အဖွဲ့ခွဲများထံသို့ ငွေကျပ်သုံးသိန်းစီ အာမခံငွေပေးသွင်းရကြောင်း ရွေးကောက်ပွဲ နညး်ဥပဒေများတွင် ပြဌာန်းထားသည်။

ရွေးကောက်ပွဲနည်းဥပဒေ အခန်း(၉) အပိုဒ်(၃၈)၊(ခ)တွင် ခိုင်လုံသော ဆန္ဒမဲရှစ်ပုံတစ်ပုံ နှင့် အထက်ရရှိသော လွှတ်တော်ကိုယ်စားလှယ်များသည် ရွေးကောက်ပွဲဝင်ခွင့် အာမခံငွေကို ရွေးကောက်တင်မြှောက်ခြင်းခံရသော လွှတ်တော် ကိုယ်စားလှယ်များ၏ အမည်စာရင်းကြေညာပြီးနောက် ယင်းတို့အား သို့မဟုတ် ယင်းတို့၏ ရွေးကောက်ပွဲ ကိုယ်စားလှယ်အား ပုံစံ(၆-ဃ)ဖြင့် ပြန်လည် ထုတ်ပေးရမည် ဟု ပြဌာန်းပါရှိသည်။
၂၀၁၂ ရက်နေ့မှ ဖော်ပြသော ဆဋ္ဌမအကြိမ်မြောက်မွန်အမျိုးသားညီလာခံကျင်းပပြီးစီး ခေါင်းစဉ်တွင် “အဋ္ဌမအကြိမ်မြောက်”ဟုမှားယွင်းဖေါ်ပြမိသည့်အတွက် ပရိဿာတ်များအား အနူးအညွတ်တောင်းပန်အပ်ပါကြောင်း။
ဇူလိုင်လ (၂၇) ရက်နေ့ ထုတ် နိုင်ရွှေကျင်စာကြည့်တိုက်တွင် မွန်စာပေနှင့်ယဉ်ကျေးမှုအဖွဲ့ (ဗဟို) ဖွဲ့စည်း ဆိုသည့်သတင်းတွင်၊ နေရာအမှားအယွင်းကြောင့် အထူးတောင်းပန်ပါသည်။
သတင်းတပုဒ်လုံးအတွက် ‘နိုင်ရွှေကျင်စာကြည့်တိုက်’ အစား ‘မော်လမြိုင်မြို့ မွန်ဓမ္မာရုံ’ ဟု ပြင်ဆင်ဖတ်ရှုစေလိုသည်။

ရေးသားသူ: ချစ်မင်းထွန်း
မြန်မာပြည်တွင် လက်နက်ကိုင် ပဋိပက္ခများ ဖြစ်ပွားလာသည်မှာ နှစ်ပေါင်း ၇၀ နီးပါး ကြာမြင့်လာပြီး ဖြစ်သည်။ ထိုလက်နက်ကိုင် ပဋိပက္ခများကြောင့် နေရပ်စွန့်ခွာ ထွက်ပြေးတိမ်း ရှောင်သူ ဒုက္ခသည်များလည်း မြန်မာနိုင်ငံတဝှမ်း အများအပြားရှိနေသည်။

ထိုသို့ နေရပ်စွန့်ခွာ ထွက်ပြေး တိမ်းရှောင်နေသူများအားလုံးတွင် နစ်နာမှုများရှိကြသော်လည်း အမျိုးသမီး များ နှင့် ကလေးငယ်များသည်လည်း အမျိုးသားများနှင့် မတူညီသော ပုံစံဖြင့် ခံစားနေရသည်ဟု မြန်မာနိုင်ငံအတွင်းရှိ အမျိုးသမီးအရေး တက်ကြွလှုပ်ရှားသည့် အဖွဲ့အစည်း များက ဆိုသည်။

စစ်ပွဲနှင့် ပဋိပက္ခ ဖြစ်ပွားရာ ဒေသများတွင် ရှိသော အမျိုးသမီးများသည် အသက်အရွယ် မရွေး အလိုမတူဘဲ သားမယားပြုကျင့်ခံရမှုများ ကြုံတွေ့နေကြရသကဲ့သို့ ညင်းပမ်း နှိပ်စက်မှု များလည်းခံကြရပြီး အမျိုးသားများ တိုက်ပွဲတွင် ကျဆုံးခြင်း၊ တိုက်ပွဲတွင် နည်းအမျိုးမျိုးဖြင့် ပါဝင်နေရခြင်းတို့ကြောင့် အမျိုးသမီးများ အနေဖြင့် အိမ်ထောင် ဦးစီးအဖြစ် တာဝန်ယူကာ မိသားစုအား ပြုစုစောင့်ရှောက်ရခြင်းအပြင် စိတ်ကျဝေဒနာများလည်း ခံစားနေကြရကြောင်း အမျိုးသမီးအဖွဲ့အစည်း အချို့က လေ့လာခဲ့သော စစ်တမ်းများ၊ မေးမြန်းခဲ့ရသော အတွေ့အကြုံများ အရ ဆိုသည်။

ကချင်ပြည်နယ်မှစစ်ပြေးဒုက္ခသည်(Internet)
ကချင်ပြည်နယ်မှစစ်ပြေးဒုက္ခသည်(Internet)
ထို့ပြင် ကလေးငယ်များမှာလည်း ကျောင်းပညာရေးကို သင်ကြားခွင့်များ ဆုံးရှုံးမှုများ ကြုံတွေ ့နေကြရ သကဲ့သို့ ကြောက်ရွံ ့စိတ်များလည်း ကြီးစိုးကာ သာမန် ကလေးငယ်များ ရရှိခံစားနေရသော ကလေး ဘဝ ခံစားခွင့်များ ဆုံးရှုံးနေကြရကြောင်း အမျိုးသမီးအဖွဲ့အစည်းများက ဆိုသည်။

ထို့ကြောင့် မြန်မာနိုင်ငံတွင် ဖြစ်ပွားနေသော နှစ်ပေါင်း ၇၀ နီးပါး ကြာမြင့်လာပြီးဖြစ်သည့် ပြည်တွင်းစစ်အားရပ်တန့်ပေးရန် တောင်းဆိုနေကြသလို ပြည်တွင်း စစ်ရပ်တန့်ရေးအတွက် ငြိမ်းချမ်းရေးဆွေးနွေးသူများ အကြားမှာလည်း စစ်ပွဲများကြောင့် အမျိုးသမီးများ ခံစားနေရသော အသံများ သယ်ယူလာခွင့်ပြုရေး တောင်းဆိုနေကြပါသည်။

ယင်းသို့ တောင်းဆိုရခြင်းမှာ အမျိုးသမီးများ ခံစားနေရသည့် ပြဿနာများကို အမျိုးသမီး အချင်းချင်း ပိုမို နားလည်သောကြောင့် ဖြစ်သည်ဟုလည်း အမျိုးသမီးအဖွဲ့အစည်းများက ပြောဆိုသည်။

သို့သော် လက်ရှိ မြန်မာနိုင်ငံတွင် အကောင်အထည်ဖော် ဆောင်ရွက်နေသော ငြိမ်းချမ်းရေး ဆွေးနွေးပွဲတွင် အမျိုးသမီးများ ပါဝင်ခွင့် အရေအတွက်မှာ လွန်စွာ နည်းပါးလှ သည်ကို တွေ့ ရှိရပါသည်။ ထိုသို့ နည်းပါးရခြင်းကလည်း အမျိုးသမီးများကို ပါဝင်ခွင့် မပြုဘဲ မဆိုင်သလို ထားခြင်းနှင့် အမျိုးသမီးတို့သည် အမျိုးသားများ၏ နောက်တွင်သာ နေရမည်ဆိုသော လူမှုဆိုင်ရာပုံစံသွင်းခြင်းကြောင့် ယခုလို ပါဝင်ခွင့် မရခြင်းဖြစ်နေသည် ဟု အမျိုးသမီးအဖွဲ့အစည်းများ နှင့် ကျား/မတန်းတူ အခွင့်အရေးရရှိရေး သင်တန်းများ ပို့ချနေသူများက ဆိုကြသည်။

“ အခု စစ်ပွဲတွေဖြစ်တယ် ။အမျိုးသားတွေနဲ့ပဲ ဆိုင်တာလား၊ စစ်ပွဲကြောင့် အမျိုးသမီးတွေ ဘယ်လို ထိခိုက်မှုတွေရှိနေလဲ၊ အဲဒီ ထိခိုက်နစ်နာမှုတွေ ခံစားနေရတဲ့ အသံတွေ အမျိုးသားတွေဘဲ ဆောင်ရွက်နေတဲ့ ငြိမ်းချမ်းရေးမှာ တင်ပြခွင့်မရတော့ဘူးလား”ဟု ကျားမ တန်းတူညီရေး ဆောင်ရွက်နေသူ တစ်ဦးဖြစ်သည့် ဦးအားတီက သူ၏ အမြင်ကို ဖွင့်ဟ ပြလိုက်သည်။

ထို့ပြင် ၄င်းက ငြိမ်းချမ်းရေးဆွေးနွေးပွဲများတွင် တိုက်ပွဲများ အကြောင်းနှင့် အမျိုးသားများနှင့် သက်ဆိုင်သည့် ကိစ္စများသာ ဆွေးနွေးမည် ဆိုပါက အမျိုးသမီးအရေး၊ လူငယ်အရေး စသည့် အချက်များ ပါဝင်မှု အားနည်း လာမည် ဖြစ်ပြီး ရေရှည် တည်တံ့သည့် ငြိမ်းချမ်းရေး မရ နိုင်ကြောင်း ထောက်ပြသုံးသပ် ပြောဆိုသည်။

အမျိုးသမီးများ ၊ လူငယ်များ စားပွဲဝိုင်း ဆွေးနွေးပွဲများတွင် ပါဝင်လာပါမှ ၄င်းတို့၏ သီးသန့် လိုအပ်ချက်များကို ထောက်ပြ ပြောဆိုနိုင်မည် ဖြစ်သည်ကိုလည်း ဦးအားတီက “ဥပမာပြောရရင် နာဂစ်ဖြစ်တုန်းက ကျွန်တော်တို့ ပရဟိတသွားလုပ်တယ်။ အမျိုးသားတွေဘဲပါတယ်။ အဲဒီမှာ အမျိုးသမီးတွေရဲ့ လစဉ်သုံးပစ္စည်းတွေ ယူသွားရမယ်လို့ မတွေးခဲ့မိဘူး ဟိုရောက်တော့ ဒီကိစ္စက ပြဿနာတတ်လာတယ်။ ဒါမျိုးလေးတွေပေါ့ အမျိုးသမီးတွေရဲ့ ခံစားချက် ဘာလဲ ဆိုတာ အမျိုးသမီးတွေက ပိုသိပါတယ်။ ဒါကြောင့် အမျိုးသမီးတွေ ငြိမ်းချမ်းရေးမှာ ပါဝင်ဖို့ လိုပါတယ်”ဟု ၎င်းက ပြောသည်။

ထိုသို့ တင်ပြ ဆွေးနွေးနိုင်ရန်အတွက် အမျိုးသမီးများသည် ငြိမ်းချမ်းရေးဆွေးနွေးပွဲ အဆင့်တိုင်းတွင် ပါဝင်ခွင့်ရရေး နှင့် ငြိမ်းချမး်ရေးဆွေးနွေးပွဲ၌ အမျိုးသမီး ၃၀ ရာခိုင်နှုန်း ပါဝင်ခွင့်ရရေးတို့အတွက် တောင်းဆိုမှုများ ရှိလာပြီ ဖြစ်သည်။

သို့သော် လက်ရှိ ငြိမ်းချမး်ရေးဆွေးနွေးပွဲတွင် ဆွေးနွေးနေကြသူများမှာ အမျိုးသားများသာ ဖြစ်ပြီး အမျိုးသမီး ဆိုသည်မှာ လက်ချိုးရေတွက်နိုင်ကြောင်း အမျိုးသမီးအဖွဲ့အစည်းများက ထောက်ပြ ပြောဆိုနေပြီး အမျိုးသမီးများ ပါဝင်ခွင့် မရပါက ငြိမ်းချမ်းရေး ဆွေးနွေးမှုများလည်း ရည်ရှည် တည်တံ့ ခိုင်မြဲနိုင်မည်မဟုတ်ဟု ပြောဆိုထားကြသည်။

“ကျွန်မတို့ အမျိုးသမီးတွေ ဘာလို့ အခုလို ငြိမ်းချမ်းရေးဆွေးနွေးပွဲမှာ ၃၀ ရာခိုင်နှုန်း ပါဝင်ခွင့် ဘာလို့တောင်းနေရလဲဆိုရင် အမျိုးသမီးတွေရဲ့ အသံတွေကို တင်ပြသွားချင်လို့ပဲ၊ စစ်ကို အမျိုးသားတွေဘဲ တိုက်တာ မှန်ပါ တယ်။ ဒါပေမဲ့ စစ်ပွဲကြောင့် အမျိုးသမီးတွေ ဘယ်လို ထိခိုက် ခံစားနေရလဲဆိုတာ သူတို့မသိဘူး ကျွန်မတို့ အမျိုးသမီးချင်းဘဲ သိတယ်။ ဒါကြောင့် အမျိုးသမီးတွေရဲ့ အသံကို ကျွန်မတို့ အမျိုးသမီးတွေတင်ပြနိုင်ဖို့ ကြိုးစားနေတာပါ”ဟု Triangle Women’s Support Group မှ ဒေါ်ခင်လေး ကဆိုသည်။

အမျိုးသမီးအဖွဲ့အစည်းများသည် ငြိမ်းချမ်းရေးဆွေးနွေးပွဲများ တွင် အမျိုးသမီး ၃၀ ရာခိုင်နှုန်းပါဝင်ခွင့်ရရေးကို ဆက်လက် တိုက်ပွဲဝင်နေဆဲဖြစ်ပြီး မည်သည့် အချိန်မှ လက်လျော့သွားရန်လည်း အစီအစဉ်မရှိကြောင်း ၎င်းက အမျိုးသမီးများ၏ ရပ်တည် ချက်ကို ဖွင့်ဟ ပြောဆိုလိုက်သည်။

အမျိုးသမီးအဖွဲ့အစည်းများမှ ငြိမ်းချမး်ရေးဆွေးနွေးပွဲများတွင် ၃၀ ရာခိုင်နှုန်းပါဝင်ခွင့်တောင်းဆိုနေခြင်း နှင့် ပတ်သက်ပြီး အစိုးရ နှင့် တိုင်းရင်းသား လက်နက်ကိုင်အဖွဲ့အကြား ငြိမ်းချမ်းရေး စေ့စပ် ညှိနှိုင်းပေးနေ သော ဦးလှမောင်ရွှေ က NCA တွင် အမျိုးသမီးများ ၃၀ ရာခိုင်နှုန်းအထိ ပါဝင်လာနိုင်ရေး ကြိုးစားသွားမည်ဟု ပါဝင်ကြောင်း သို့သော် လက်တွေ့တွင် အရည်အချင်းမှာ ပြောစရာဖြစ်လာကြောင်း သူ၏ အမြင်ကို ပြောပြသည်။

“လက်တွေ့မှာ အရည်အချင်းပေါ့ ဥပမာ သဘာအရ ဒေါ်အောင်ဆန်းစုကြည်ဆိုရင် ဒီနိုင်ငံမှာ အမျိုးသမီးတွေ မှာ ခေါင်းဆောင်နိုင်တဲ့ သူ့အရည်အချင်းက ခင်ဗျာ အမျိုးသားတွေထပ် သာနေရင်တော့ ဒါကလည်း တာဝန် ယူသွားမှာဘဲ။ အမျိုးသမီး၊ အမျိုးသားလို့ ခွဲတာထပ်ပေါ့လေ တကယ်တမ်း ကျွန်တော်တို့နိုင်ငံ ငြိမ်းချမ်းရေး ဖြစ်စဉ်မှာ ပိုပြီးတော့ လက်တွေ့ဆန်မယ် ပိုအောင်မြင်မယ်ဆိုရင် အမျိုးသမီး ၃၀ မဟုတ်ဘူး ၅၀ ပါလည်းရ တာဘဲ။အရေးကြီးတာတော့ ရလဒ်ထွက်ဖို့ပါပဲ” ဟု လက်ရှိ ၂၁ ရာစု ပင်လုံ ညီလာခံအကြိုပြင်ဆင်ရေး ဆပ်ကော်မတီ(၂)အတွင်းရေးမှူး အဖြစ် တာဝန်ယူ ဆောင်ရွက်နေသော ဦးလှမောင်ရွှေက သူ၏ သဘောထားကို ပြောပြသည်။

အလားတူ ရှမ်းတိုင်းရင်းသားများဒီမိုကရေစီအဖွဲ့ချုပ်(SNLD)မှ အထွေထွေအတွင်းရေးမှူး ဦးစိုင်းညွန့်လွင် ကလည်း “ မပါရဘူး မဟုတ်ဘူး။ ငြိမ်းရေးလုပ်ငန်းစဉ်တွေမှာ ပါသင့်တယ်။ လမ်းလဲ ဖွင့်ပေးရမယ်။ ဒါပေမဲ့ ဘယ်လို ပုံစံမျိုးလဲ သိဖို့လိုတယ်။ ရာခိုင်နှုန်း ၃၀ ပါရရေး၊ မပါရရေးထက် နိုင်ငံအတွက် ဘယ်လို ပူးပေါင်းဆောင်ရွက်ရင် ကောင်းမလဲ စဉ်းစားသင့်တယ်”ဟု ဆိုသည်။

အမျိုးသမီးများကလည်း မိမိတို့တွင် ငြိမ်းချမ်းရေးဆွေးနွေးပွဲသို့ ပါဝင်နိုင်ရေး အတွက် အမျိုးသမီး ၁၀ဝ ဦးကို ရွေးချယ်ထားပြီး အဆင်သင့် ပြင်ဆင်ထားကြောင်း Triangle Women’s Support Group မှ ဒေါ်ခင်လေး ကဆိုသည်။

အမျိုးသမီးများ ငြိမ်းချမး်ရေးဆွေးနွေးပွဲတွင် ပါဝင်ခြင်းသည် ငြိမ်းချမ်းရေးလုပ်ငန်းစဉ်များ တရားဝင်ဖြစ်မှု အလားအာကို ကောင်းမွန်စေနိုင်ကြောင်း အနည်းဆုံးအားဖြင့် အစဉ်အလာအရ အာဏာကိုင်စွဲထားသူ များ နှင့် မတူကွဲပြားသော လိုအပ်ချက်အမျိုးမျိုးနှင့်ဆန္ဒအမျိုးမျိုးကို ဖော်ပြနိုင်သူများဖြစ်သောကြောင့် ဖြစ်သည် ဟု A.G.I.P.P က ဆိုသည်။

ထို့ပြင် ၎င်းတို့၏ ကျား/မအခြေပြု အတွေ့အကြုံများအရ အမျိုးသမီးအများစုသည် ဆန့်ကျင်ခွဲထွက်သူများ အကြား စေ့စပ်မှုများကို လုပ်ဆောင်နိုင်သည့် စွမ်းရည်များ ထူးခြားစွာရှိနေပြီး ယုံကြည်မှုနည်းပြီး အကျိုးစီး ပွားများအတွက် အားစိုက်နေသည့်် အခြေအနေများတွင် လိမ္မာပါးနပ်စွာဖြင့် ပူးပေါင်းမှုကို တည်ဆောက်နိုင်သူများ အဖြစ် သက်သေပြနိုင်ခဲ့ကြောင်း A.G.I.P.P မှ ထုတ်ဝေထားသော မြန်မာနိုင်ငံရှိ အမျိုးသမီးများ၊ ငြိမ်းချမ်းရေးနှင့်လုံခြုံရေးမူဝါဒများ အခြေအနေလေ့လာသုံးသပ်ချက်နှင့်အကြံပြုချက်များ စာအုပ်တွင် ဖော်ပြထားသည်။

မြန်မာနိုင်ငံသည် စီဒေါ(CEDAW)ကို ၁၉၉၇ ခုနှစ်တွင် သဘောတူ လက်မှတ်ရေးထိုးထားပြီး ထိုကြောင့် စီဒေါ ပါအချက်အလက်များအရ အမျိုးသမီးများကို နိုင်ငံရေး၊ ငြိမ်းချမ်းရေး၊ စီးပွားရေး၊ စသည့် အခန်း ကဏ္ဍ များ အပါဝင် တခြားသော မည်သည့် အခန်းကဏ္ဍများတွင် မဆို အမျိုးသမီး ၃၀ ရာခိုင်နှုန်းကို ထည့်သွင်း ပါဝင်ခွင့်ပြုရမည်ဟု ဆိုသည်။

စီဒေါဆိုသည်မှာ အမျိုးသမီးများအား ခွဲခြားဆက်ဆံခြင်းမပြုလုပ်ရဘဲ အမျိုးသားများနှင့်တန်းတူ ညီမျှ အခွင့်အရေးရရှိရန် ဆောင်ရွက်ပေးရမည်ဆိုသော နိုင်ငံတကာဥပဒေ တရပ် ဖြစ်သည်။

သို့သော် လက်ရှိ မြန်မာနိုင်ငံတွင် အမျိုးသမီးများသည် နိုင်ငံရေးတွင်လည်း ပါဝင်မှု အားနည်းနေပြီး ငြိမ်းချမ်းရေးဆွေးနွေးပွဲများတွင်လည်း ပါဝင်ခွင့် နည်းပါးနေကြောင်း လွှတ်တော်အတွင်းရှိ အမျိုးသမီး အမတ်ဦးရေ နှင့် ငြိမ်းချမ်းရေးဆွေးနွေးပွဲများတွင် ပါဝင်နေသော အမျိုးသမီး အရေအတွက်အား ကြည့်ခြင်းအားဖြင့် သိရှိနိုင်ပါသည်။

ပြီးခဲ့သည့် ဦးသိန်းစိန် အစိုးရ လက်ထက်တွင် နိုင်ငံရေးပါဝင် လှုပ်ရှားမှုအနေဖြင့် လွှတ်တော်အတွင်း၌ အမျိုးသမီး အမတ်လောင်းမှာ ၆ ရာခိုင်နှုန်းသာရှိပြီး ယခု အစိုးရသစ်လက်ထပ်တွင် အမျိုးသမီး အမတ် လောင်း ဦးရေမှာ ၁၂ ရာခိုင်နှုန်းသာ ရှိသေးပြီး အမျိုးသမီးများ ပါဝင်လာမှု အားနည်းနေသေးကြောင်း အမျိုးသမီးအဖွဲ့အစည်းများက ဆိုသည်။

ထို့ပြင် မြန်မာနိုင်ငံတွင် နှစ်ပေါင်း ၇၀ နီးပါး ဖြစ်ပွားနေသော ပြည်တွင်း စစ်အား ရပ်တန့်နိုင်ရေး ငြိမ်းချမ်းရေး ဆွေးနွေးပွဲတွင် အမျိုးသမီးပါဝင်မှုများလည်း နည်းပါးနေသည်ကို ငြိမ်းချမး်ရေးဆွေးနွေးပွဲမှ တဆင့် ဖွဲ့စည်း ထားသော ကော်မတီ အသီးသီး၏ အဖွဲ့ဝင် စာရင်းများကို ကြည့်ခြင်းအားဖြင့် သိရှိနိုင်ပါသည်။
ပထမဆုံး NCA စာချုပ် ဖြစ်မြောက်ရေးအတွက် တိုင်းရင်းသား လက်နက်ကိုင် ၁၆ ဖွဲ့မှ ဖွဲ့စည်းသည့် တစ်နိုင်ငံလုံးအပစ်အခတ်ရပ်စဲရေးဆိုင်ရာ ညှိနှိုင်းရေးအဖွဲ့(NCCT)တွင် အမျိုးသမီး တစ်ဦး၊ အဆင့်မြှင့် ကိုယ်စားလှယ်အဖွဲ့(SD)၌ ၁၅ ဦးအနက် ၂ ဦးသာ ပါဝင်ခွင့်ရရှိထားသည်။

ထို့ပြင် ပြီးခဲ့သည့် အစိုးရဟောင်းမှ ဖွဲ့စည်းထားသော ပြည်ထောင်စုငြိမ်းချမ်းရေးဖော်ဆောင်ရေးဗဟိုကော်မ တီ(UPCC)တွင် ၁၁ ဦးပါဝင်သော်လည်း အမျိုးသမီး ကိုယ်စားလှယ် တစ်ဦးမှ ထည့်ဝင်ထားခြင်းမရှိသလို ပြည်ထောင်စုငြိမ်းချမ်းရေးဖော်ဆောင်ရေးလုပ်ငန်းငေယ်မတီ(UPWC)မှာလည်း ၅၂ ဦးအနက် အမျိုးသမီး ၂ ဦးသာလျှင် ပါဝင်ခွင့်ရရှိထားသည်။

ယင်းနောက် NCA မှ ပေါက်ဖွားလာသော အစိုးရ၊ တိုင်းရင်းသား လက်နက်ကိုင် အဖွဲ့များ ပူးပေါင်းဖွဲ့စည်း ထားသော ကော်မတီများဖြစ်သည့် တစ်နိုင်ငံလုံးပစ်ခတ်တိုက်ခိုက်မှုရပ်စဲရေးသဘောတူစာချုပ် အကောင် အထည်ဖော်မှုဆိုင်ရာ ညှိနှိုင်းအစည်းအဝေး(JICM)ကို အဖွဲ့ဝင် ၁၆ ဦးဖြင့် ဖွဲ့စည်းထားရာ အမျိုးသမီး ကိုယ်စားလှယ် ပါဝင်လာခြင်းမရှိသကဲ့သို့ ၄၈ ဦးဖြင့် ဖွဲ့စည်းထားသည့် ပြည်ထောင်စုငြိမ်းချမ်းရေး ဆွေးနွေးမှု ပူးတွဲကော်မတီ(UPDJC)တွင်လည်း ၃ ဦးသာ ပါဝင်ခွင့်ရရှိထားပြီး ပြည်ထောင်စုအဆင့် ပစ်ခတ်တိုက် ခိုက်မှု ရပ်စဲရေးပူးတွဲစောင့်ကြည့်ရေး ကော်မတီ(JMC-U)၌ အဖွဲ့ဝင် ၂၆ ဦးပါသော်လည်း အမျိုးသမီး ကိုယ်စားလှယ် တစ်ဦးမှ ပါဝင်လာခြင်းမရှိကြောင်း NCA စာချုပ်ပါ ကော်မတီများ၏ စာရင်းဇယားများမှ သိရှိရပါသည်။

အဆိုပါ ငြိမ်းချမး်ရေး ဆွေးနွေးပွဲသို့ အမျိုးသမီးများ ပါဝင်လာမည်ဆိုပါက ငြိမ်းချမ်းရေးကို အမြန်ဆုံး အကောင်အထည်ဖော်နိုင်မည်ဖြစ်ပြီး အမျိုးသမီးများ၏ ထိခိုက် နစ်နာမှုများ နှင့် ခံစားချက်များကိုလည်း အမျိုးသမီးချင်း ကိုယ်ချင်းစာစိတ်ဖြင့် ပိုမို ထိရောက်စွာ ဆွေးနွေးတင်ပြ နိုင်မည်ဖြစ်သည်ဟုလည်း ကိုလံဘီယာ ငြိမ်းချမ်းရေး ဆွေးနွေးပွဲတွင် ၆ နှစ်ကြာ ပါဝင် လုပ်ကိုင်ခဲ့ဖူးသူ ကိုလံဘီယာ တက္ကသိုလ်တွင် ဘွဲ့လွန် တက်ရောက်နေသော နိုင်ငံရေး သိပ္ပံ ပညာရှင် Mastery Candidate at Colombia Uniersity မှ Ms.Lina Torres က ဆိုသည်။

လက်ရှိတွင် အမျိုးသမီးအဖွဲ့များသည် မြန်မာ့ငြိမ်းချမ်းရေး ဆွေးနွေးပွဲများတွင် ၃၀ ရာခိုင်နှုန်း ပါဝင်ခွင့် ရရှိရေး အတွက် ကြိုးစားနေကြရပြီး စစ်ပွဲကြောင့် အမျိုးသမီးများအပေါ် အကျိုးသက်ရောက်စေခဲ့ သည့် ထိခိုက် နစ်နာမှုများကိုလည်း အစီရင်ခံစာ ကောက်ယူနေပြီး ငြိမ်းချမ်းရေးဆွေးနွေးပွဲသို့ အမျိုးသမီးအသံများ ပါဝင်လာနိုင်ရေးကိုလည်း ကြိုးစားနေကြဆဲဖြစ်သည်။